མར་པ་ལོ་ཙཱ་བ་ཆོས་ཀྱི་བློ་གྲོས། མར་པ་ཆོས་ཀྱི་བློ་གྲོས་ནི། ཕྱི་ལོ་ ༡༠༡༡ ལོར་བྲག་ཕུག་ཆུ་ཁྱེར་ཞེས་པའི་ས་གནས་སུ་སྐུ་འཁྲུངས། དགུང་ལོ་བཅུ་གསུམ་བར་ཁྱིམ་དུ་བཞུགས་པའི་རིང། ཐུགས་གཤིས་རྩུབ་ཅིང་ཆང་དང་རྩོད་པ་ལ་དགྱེས་པའི་རྣམ་པ་མཛད་པ་ཞིག་ཡིན་ཡང། ཕྱིས་སུ་ཞབས་ཐང་གིས་རྒྱ་གར་དང་བལ་ཡུལ་དུ་ལན་མང་བྱོན་ཏེ། ནཱ་རོ་པཎ་ཆེན་སོགས་གྲུབ་པ་ཐོབ་པའི་བླ་མ་མང་པོའི་དྲུང་ནས་མདོ་སྔགས་ཀྱི་ཆོས་སྐོར་ཤིན་ཏུ་མང་པོ་གསན་པར་མ་ཟད། དཀའ་སྤྱད་དཔག་མེད་ཀྱིས་རྒྱ་གར་པའི་ཆོས་གཞུང་མང་པོ་བོད་ཡུལ་དུ་གདན་དྲངས། བོད་ཀྱི་ཆོས་དང་རིག་གནས་ལ་ཕན་པའི་མཛད་རྗེས་རླབས་ཆེན་བཞགརྔོག་ཆོས་སྐུ་རྡོ་རྗེ་དང། དོལ་གྱི་མཚུར་སྟོན་དབང་གི་རྡོ་རྗེ། གཙང་རོང་གི་མེས་སྟོན་ཚོན་པོ། རྗེ་བཙུན་མི་ལ་རས་པ་སྟེ་མར་པའི་སློབ་མ་ཀ་ཆེན་བཞིས་གཙོས་སློབ་མ་ཤིན་ཏུ་མང་པོ་གསོ་སྐྱོང་མཛད་ཅིང། བཀའ་བརྒྱུད་ཆེ་བཞི་ཆུང་བརྒྱད་དང་བཅས་པ་མཐའ་དགམར་པ་ཆོས་ཀྱི་བློ་གྲོས་ཁོང་གི་དངོས་བརྒྱུད་ཀྱི་སློབ་མ་དག་ལས་གྱེས་པ་ཤ་སྟག་ཡིན། ཁོང་ནི་བོད་ཀྱི་ལོ་ཙཱ་བ་དང། སྙན་ངག་པ། གྲུབ་ཐོབ་པ༑ཆོས་བརྒྱུད་གསར་གཏོད་པ་བཅས་ཤིན་ཏུ་མཚན་སྙན་ཆེན་པོ་ཡོད་མཁན་ཞིག་ལ། མཐར་དགུང་ལོ་བརྒྱད་ཅུ་གྱ་བརྒྱད་བཞེས་པའི་སྐབས་སྐུ་མྱ་ངན་ལས་འདས་པའི་ཚུལ་མཛད། ལེའུ་དང་པོ། མར་པའི་བྱིས་དུས་ཀྱི་སྤྱོད་པ། མར་པའི་གཞོན་དུས་ཀྱི་མཚན་ལ་དར་མ་དབང་ཕྱུག་ཟེར། ཤིན་ཏུ་གཏུམ་ཞིང་རྒོད་པ་ཞིག་ཡིན་པས། ཡབ་མར་པ་དབང་ཕྱུག་འོད་ཟེར་གྱིས། “ངའི་བུ་འདི་ཡག་པོ་བྱུང་ན། ཆོས་དང་འཇིག་རྟེན་གང་བྱས་ཀྱང༌ཀུན་ལས་མཆོག་ཏུ་གྱུར་པ། རང་གཞན་མང་པོ་ལ་ཕན་ཐོགས་པ་ཞིག་འོང་བ་འདུགགལ་སྲིད་ཕྱིན་ཅི་ལོག་པ་ཞིག་ཏུ་གྱུར་ན། རང་གཞན་ཀུན་ཕུང་ལ་སྦྱོར་བ་ཞིག་ཏུ་འོང་ངེས་འདུག”ཅེས་རྒྱུན་དུ་ཤོད་ཀྱི་ཡོད། དར་མ་དབང་ཕྱུག་ཅུང་ནར་སོན་པ་ན། ན་མཉམ་བྱིས་པ་རྣམས་ལ་འཛིང་མོ་བྱེད་པ་དང༌། རྒན་པ་རྣམས་ལ་ཁ་ལན་དང་ཚིག་ངན་ཤོད་པ། ཉེ་འཁོར་གྱི་ཁྱི་དང་ཞི་མི༑ར་ལུགབྱ་བྱེའུ་ཚུན་ཆོད་ལ་མདའ་དང་རྡོ་རྒྱག་པ་སོགས། ཀུན་གྱི་མིག་ལམ་དུ་མི་མཛེས་ཤིང༌། སྐྱོན་བརྗོད་བྱེད་སའི་བྱིས་པ་འཚུབ་ཏོ་མ་རབས་ཤིག་ཡིན། དར་མ་དབང་ཕྱུག་གི་རྐྱེན་པས་ཡབ་ཡུམ་གཉིས་ལ། རྒྱུན་པར་ཡུལ་མི་ཁྱིམ་མཚེས་རྣམས་ཀྱི་ཁ་རྡུང་སྣ་ཚོགས་འཕོག་གི་ཡོད་པར་བརྟེན། ཁོང་ཡབ་ཡུམ་གཉིས་ཀྱིས། དར་མ་དབང་ཕྱུག་འཇམ་རྩུབ་ཅི་རིགས་ཀྱིས་གཅུན་ཀྱང། ཕན་ནུས་གཏན་ནས་མི་ཐོན་པར་ཉིན་རེ་བཞིན་སྤྱོད་པ་ཇེ་རྩུབ་དང་ཇེ་ངན་དུ་འགྲོ་བཞིན་ཡོད་པ་རེད། དེ་ལྟར་དར་མ་དབང་ཕྱུག་ལོ་བཅུ་གཉིས་ལ་སོན་པའི་སྐབས། ཡབ་མར་པ་དབང་ཕྱུག་འོད་ཟེར་གྱི་བསམ་པར། “བུ་འདི་ལ་ཤེས་ཡོན་སློབ་སྦྱོང་བྱེད་དུ་བཅུག་སྟེ་དུལ་བོ་ཞིག་ཡོང་ཐབས་བྱས་ན་མ་གཏོགས། ངེད་ཕ་མ་གཉིས་ཀྱིས་སློབ་གསོ་ཅི་ཙམ་བྱས་ཀྱང། གཅུན་ཐུབ་པ་ཞིག་གཏན་ནས་ཡོང་རེ་མི་འདུགབུ་ཤེས་ཡོན་སློབ་སྦྱོང་ལ་ཁ་སྦྱོར་ཐབས་བྱ་དགོས། ”ཞེས་དགོངས་པ་རེད། དུས་ཚེས་བཟང་བའི་ཉིན་ཞིག་ལ་ཡབ་མར་པ་དབང་ཕྱུག་འོད་ཟེར་གྱིས། བུ་སློབ་དཔོན་ཞིག་གི་སར་བསྐྱལ་ནས་ཀློག་སློབ་ཏུ་བཅུགསློབ་དཔོན་དེས་དར་མ་དབང་ཕྱུག་ནི། བྱིས་པ་བློ་རིག་བཀྲ་ཞིང༌བྱ་བ་ཆེན་པོ་སྒྲུབ་པའི་ནུས་པ་ཅན་ཞིག་ཏུ་གཟིགས་ནས། ཆོས་ཀྱི་བློ་གྲོས་ཞེས་པའི་མིང་གསར་པ་ཞིག་གནང་སྟེ་ཆོས་སྒོར་བཅུག་པ་རེད། སློབ་དཔོན་དེའི་དྲུང་ནས་ཡི་གེ་ཀློག་བསླབས་པ་ན་ཤིན་ཏུ་བློ་རྣོ་བས། དཀའ་ཚགས་མེད་པར་ཀློག་མཐར་ཕྱིན་པར་ཤེས་ཀྱང༌། སྔར་བཞིན་སྤྱོད་པ་རྩུབ་ཅིང་འཐབ་འཛིང་ལ་དགའ་བ་ཞིག་ཡིན་པས། ཆེ་ཆུང་བར་མ་ཀུན་ལ་འཐབ་སྟེ། མཚམས་རེར་རང་ཉིད་ཀྱིས་ཕ་རོལ་པའི་ལག་ནས་ཉེས་རྡུང་ཚད་མེད་ཉོ་བ་དང། མཚམས་རེར་ཕ་རོལ་པར་ཉེས་རྡུང་དང་རྨས་སྐྱོན་བྱེད་པ་སོགས། ཕ་མ་དང་ནང་མིའི་ཐོག་རྒྱུན་པར་གྱོད་ཁ་དང། རྙོག་དྲ་མཚམས་མ་ཆད་པར་ཡོང་གི་ཡོད་པ་རེད། བར་སྐབས་ཤིག་ལ་ནང་མི་རྣམས་ཀྱང། ཆོས་ཀྱི་བློ་གྲོས་ཐོག་ཞེ་བསུན་ཏེ༑“འདིས་ཆེ་ན་ཁོ་རང་ངམ། ཡང་ན་ང་ཚོའི་སྲོག་ཕ་རོལ་པ་ཞིག་གི་ལག་ཏུ་སྐྱེལ་རྒྱུ་ཡིན་འདུག་ལ། ཆུང་ན་ཁྱིམ་གྱི་ནོར་དང་ཞིང་ས་དང་བཅས་པ་ཕ་རོལ་པ་ཞིག་གི་ལག་ཏུ་སྐྱེལ་བ་འདུག”ཅེས་རྒྱུན་པར་བཀའ་བཀྱོན་གཏོང་གི་ཡོད། གྲོང་པ་ཁྱིམ་མཚེས་རྣམས་ཀྱིས་ཀྱང༌། “དར་མ་དབང་ཕྱུག་འདི།  བྱིས་པ་མ་རབས་ཐ་ཆད་པ་ཞིག་འདུག”ཅེས་ཤིན་ཏུ་སྡང་པོ་བྱེད། མཐའ་ན་རྩེད་མོ་རྩེ་རོགས་ཤིག་ཀྱང་མེད་པར་ཁེར་རྐྱང་དུ་གྱུར་པ་ན། ཆོས་ཀྱི་བློ་གྲོས་ཀྱང་ཡིད་བསུན་ཏེ། རྟག་ཏུ་སྐྱོ་ཉམས་དང་བཅས་སྡོད་ཀྱི་ཡོད་པ་རེད། ཉིན་ཞིག་ཡབ་མར་པ་དབང་ཕྱུག་འོད་ཟེར་གྱིས། “ཆོས་ཀྱི་བློ་གྲོས། ཁྱོད་རང་སྤྱོད་པ་རྩུབ་ཅིང་མ་རབས་ཤིག་ཡིན་པའི་རྐྱེན་པས། གྲོང་པ་ཁྱིམ་མཚེས་ཀུན་ཁྱོད་ལ་སྡང་ནས་དགའ་པོ་བྱེད་མཁན་མེད་ལ། མཐོང་འདོད་གཏན་ནས་བྱེད་ཀྱི་མེད། ངའི་བསམ་པ་བྱས་ན་ཁྱོད་བླ་མ་འབྲོག་མི་ལོ་ཙཱ་བའི་སར་ཕྱིན་ཏེ་ཆོས་ལ་སློབ་ཐུབ་ན༑སློབ་སྦྱོང་གི་མཐུན་རྐྱེན་གང་དགོས་པ་ཐམས་ཅད་ངས་བསྒྲུབ། ”ཅེས་ཟེར་ནས་བཤད་པ་རེད། ཆོས་ཀྱི་བློ་གྲོས་ལོ་ཆུང་ཡང། ཡབ་ཀྱི་དགོངས་ཚུལ་དེ་ལ་ཤིན་ཏུ་འཐད་པ་བྱུང༌སྟེ། དེ་མ་ཐག་བླ་མ་འབྲོག་མི་ལོ་ཙཱ་བའི་སར་ཕྱིན། དེར་ལོ་གསུམ་རིང་ཆོས་དཔེ་སྣ་ཚོགས་ལ་བྱང་ཆུབ་པར་སྦྱངས་པར་མ་ཟད། ཞོར་དུ་རྒྱ་གར་གྱི་སྐད་ཡིག་ལ་སྦྱངས་པས་རྒྱ་གར་ཡི་གེ་འབྲི་ཀློག་གཉིས་ཀར་རང་མགོ་ཐོན་པ་བྱུང། ལོ་ཡུན་དེའི་རིང་ཁོང་གི་བསམ་སྤྱོད་གཉིས་ཀ་སྔོན་མ་དང་མི་འདྲ་བར། ཆོས་དང་མཐུན་པ་ཞི་ཞིང་དུལ་བ་ཞིག་ཏུ་གྱུར་པ་རེད། ལེའུ་གཉིས་པ། མར་པ་དཀའ་སྤྱད་ཀྱིས་རྒྱ་གར་དུ་ཕྱིན་པ། ༄༅། །  མར་པ་ཆོས་ཀྱི་བློ་གྲོས་ཀྱིས་འབྲོག་མི་ལོ་ཙཱ་བའི་དྲུང་ནས་སློབ་སྦྱོང་བྱེད་བཞིན་ཡོད་པའི་སྐབས། ཉིན་ཞིག་ཁོང་གི་བསམ་པར། “མི་ཚེ་འདིར་ཆོས་ཀྱི་རྩ་བ་ལོན་པའི་སློབ་སྦྱོང་བྱ་བ་ལས་དོན་ཆེ་བ་མི་འདུགདེས་ན་ཆོས་ཀྱི་འབྱུང་ཁུངས་རྒྱ་གར་ལ་སློབ་སྦྱོང་བྱེད་པར་འགྲོ་དགོས། ”ཞེས་རང་ཉིད་རྒྱ་གར་དུ་སློབ་སྦྱོང་ལ་འགྲོ་རྒྱུ་ཐག་གཅོད་མཛད་པ་རེད། སྐབས་དེར་རྒྱ་གར་གྱི་པཎྜི་ཏ་ཚོ་ལས་ཆོས་སློབ་པ་ལ་གསེར་གྱི་ཡོན་མང་པོ་དགོས་པར་བརྟེན། མར་པ་རང་ཉིད་ཀྱིས་གསེར་གང་ནུས་ཤིག་བསྒྲུབས་པའི་ཐོགཕ་མ་གཉིས་ལ་ཡང༌། “ང་རྒྱ་གར་དུ་ཆོས་བསླབ་པར་འགྲོ་རྒྱུ་ཐག་ཅོད་བྱས་ཡོད། ངའི་ནོར་སྐལ་གང་ཡོད་ཐམས་ཅད་ང་ལ་སློབ་སྦྱོང་གི་མཐུན་རྐྱེན་དུ་གནང་རོགས་ཞུ༑”ཞེས་ཞུས་པ་ན། ཕ་མ་སྤུན་མཆེད་ཀུན་གྱིས་ཁ་མཐུན་པར། “ཁྱོད་རྒྱ་གར་དུ་ལོ་ཙཱ་བའི་སློབ་སྦྱོང་དུ་ཕྱིན་ནས་ཅི་བྱེད། བོད་དུ་སློབ་སྦྱོང་བྱེད་ནུས་ན་གང་ཐུབ་བྱོས། མི་ནུས་ན་སོ་ནམ་གྱི་ལས་བྱས་ལ་འདིར་སྡོད། ”ཅེས་མར་པའི་རེ་འདུན་དང་ལེན་མ་བྱས་པ་རེད། མར་པས་ཡབ་མར་པ་དབང་ཕྱུག་འོད་ཟེར་ལ། “པཱ་ལགས། ཁྱེད་ཀྱིས་ང་ཐག་རིང་གི་བླ་མ་བཟང་པོ་ཞིག་གི་དྲུང་དུ། སློབ་སྦྱོང་ལ་གཏོང་རྒྱུ་ཁས་ལེན་བྱས་ཡོད་པ་མ་ཡིན་ནམ། རྒྱ་གར་གྱི་པཎ་ཆེན་ནཱ་རོ་པ་ལས་བླ་མ་བཟང་པོ་ཞིག་གང་དུ་ཡོད། ང་ངེས་པར་བླ་མ་ཁོང་གི་མདུན་དུ་སློབ་སྦྱོང་བྱེད་པར་འགྲོ་རྒྱུ་ང་རང་གིས་ཐག་གཅོད་བྱས་ཟིན། ”ཅེས་བཙན་གྱིས་རང་གི་ཁང་ཞིང་དང་ནོར་སྐལ་རྣམས་བསླངས། ས་ཞིང་དང་ནོར་སྐལ་གང་ཐོབ་པ་རྣམས་གསེར་དུ་བསྒྱུར་ཏེ། གྲོགས་གཉིས་དང་ལྷན་དུ་རྒྱ་གར་ལ་ལམ་དུ་ཆས། ལམ་ལ་ཐོན་ནས་དུས་ཡུན་རིང་པོ་མ་འགོར་བར། གྲོགས་གཉིས་ལ་ནང་མི་རྗེས་འདེད་དུ་ཡོང་སྟེ་བཙན་གྱིས་ཕྱིར་ཁྲིད་ཕྱིན་པ་རེད། འོན་ཀྱང་མར་པ་ཕྱིར་མ་ལོག་པར་རྐྱང་པ་ལམ་དུ་ཡོང་བཞིན་པ་ན། གཉོས་ལོ་ཙཱ་བ་རྒྱ་གར་དུ་འགྲོ་བཞིན་ཡོད་པ་དང་འཕྲད་པ་རེད། གཉོས་ལོ་ཙཱ་བ་མར་པ་ལས་ལོ་ཆེ་བ་དང་གསེར་ཡང་མང་བར་ཡོད་པས། གཉོས་ལོ་ཙཱ་བས། “རྒྱ་གར་དུ་གསེར་མང་པོ་མེད་ན་ཆོས་སློབ་མཁན་གཏན་ནས་མི་འོང་བས། ང་ལ་གསེར་མང་པོ་ཡོད། ཁྱོད་ཀྱིས་ངའི་གཡོག་པོ་གྱིས། ངེད་གཉིས་གསེར་མཉམ་པོར་བྱ་”ཞེས་ཟེར་ནས། ཁོང་གཉིས་དཔོན་གཡོག་གི་ཚུལ་དུ་ཕྱིན་པ་རེད། མར་པ་རྒྱ་གར་དུ་བྱོན་ཏེ་པུ་ལ་ཧ་རི་བྱ་བ་ན། པཎ་ཆེན་ནཱ་རོ་པ་དང་ཐོག་མར་མཇལ། སྐབས་དེར་ནཱ་རོ་པ་ཤིན་ཏུ་ཐུགས་དགྱེས་པའི་ཉམས་དང་བཅས། “བླ་མས་ལུང་བསྟན་བདག་གི་བུ། །སྣོད་ལྡན་མར་པ་བློ་གྲོས་ཀྱིས། །ཁ་བ་ཅན་ལྗོངས་བྱང་ཕྱོགས་ནས། །རྒྱལ་ཚབ་འཛིན་ཕྱིར་སླེབས་པ་ལེགས། །”ཞེས་གསུངས་ཏེ། མར་པ་ཆོས་ཀྱི་བློ་གྲོས་ཁོང་གི་མདུན་དུ་གུས་ཉམས་དང་བཅས་ཡོད་པ་ལ། ཕྱག་གཉིས་ཀྱིས་བྱིན་རླབས་མཛད་ནས། སློབ་མ་མང་པོ་ཡོད་པའི་གྲལ་ལ་སྡོད་དུ་བཅུག་པ་རེད། མར་པས་ལོ་བཅུ་གཉིས་རིང་དཀའ་སྤྱད་ཚད་མེད་ཀྱིས། པཎ་ཆེན་ནཱ་རོ་པ་སོགས་བླ་མ་མང་པོའི་དྲུང་ནས། སློབ་སྦྱོང་མཐའ་ཆོད་པ་བྱས་ཏེ། གཞུང་ལུགས་མང་པོ་ལ་མཁས་པར་མཛད་པ་རེད། སྐབས་ཤིག་ལ་མར་པའི་དགོངས་པར། “བལ་ཡུལ་དང་རྒྱ་གར་གཉིས་སུ་ལོ་བཅུ་གཉིས་ཙམ་བསྡད་པའི་རིང༌། གཞུང་ལུགས་མང་པོའི་ཚིག་དང་དོན་གཉིས་ཀ་ལ་སློབ་གཉེར་དང་ཉམས་ལེན་ཡག་པོ་བྱེད་ཐུབ་ཡོད། ད་གསེར་ཡང་ཕལ་ཆེར་རྫོགས་ལ་ཉེ་བས། རེ་ཞིག་བོད་ལ་ཕྱིན་ཏེ་གསེར་གང་ནུས་ཤིག་བསྒྲུབས་པའི་རྗེས་བསྐྱར་དུ་རྒྱ་གར་ལ་ཡོང་ཐུབ་པར་བྱེད། ”ཅེས་དགོངས་པ་རེད། ཉིན་ཞིག་མར་པ་ཆོས་ཀྱི་བློ་གྲོས་པཎ་ཆེན་ནཱ་རོ་པའི་དྲུང་དུ་བཅར་ཏེ། ཤིན་ཏུ་གུས་པ་དང་བཅས། “ཕྲན་གྱིས་དཀའ་ངལ་མང་པོ་ཁྱད་དུ་བསད་ནས། རྒྱ་གར་དུ་འོངས་པའི་དགོས་དོན། མཁས་གྲུབ་ཀྱི་བླ་མ་ཁྱེད་དང་མཇལ་བར་མ་ཟད། གཞུང་མང་པོ་ལ་ཕུ་ཐག་ཆོད་པའི་སློབ་གཉེར་བྱེད་ཐུབ་པ་བྱུང་ལ། སྐད་དང་ཡི་གེ་བསྒྱུར་བའི་ལོ་ཙཱ་ལ་ཡང་རང་མགོ་ཐོན་པ་བྱུང་བས། རེ་ཞིག་བོད་ལ་འགྲོ་བ་ལགས་ན། བླ་མས་རྗེས་སུ་འཛིན་པར་ཞུ། ”ཞེས་ཞུས། པཎ་ཆེན་ནཱ་རོ་པས་ཕྱག་གཉིས་མར་པའི་དབུ་ལ་བཞག་སྟེ། “བོད་ཡུལ་གྱི་མར་པ་ལོ་ཙཱ་ཁྱོད། །ཆོས་བརྒྱད་ཚེ་འདིའི་དོན་མ་སྒྲུབ། །གཟུང་འཛིན་ང་ཁྱོད་རིས་མ་གཅོད། །རང་སེམས་ནོར་བུ་རིན་ཆེན་འདི། །དྲེགས་པོ་ཆུ་ལ་མ་བསྐུར་བར། །བག་ཟོན་ཡེངས་མེད་སྲུངས་ཤིག་དང༌། །དགོས་འདོད་བསམ་པ་ཐམས་ཅད་འགྲུབ། །”ཅེས་སོགས་ཀྱི་མགུར་བཞེངས་ནས་བྱིན་རླབས་དང་ལུང་བསྟན་མཛད་པ་རེད། དེ་དུས་མར་པས་མགོ་བོ་ནཱ་རོ་པའི་ཞབས་ལ་གཏུགས་ཏེ། ལག་གཉིས་ཐལ་མོ་སྦྱོར་བཞིན། “སྒྲ་སྒྱུར་བོད་ཀྱི་བན་ཆུང་ང༌། །སྐྱེ་བ་སྔོན་མའི་ལས་འབྲས་ཀྱིས། །ནཱ་རོ་པཎ་ཆེན་ཁྱེད་དང་མཇལ། །རྒྱུད་ཟབ་མོར་གྲགས་པའི་དགེས་རྡོར་བསླབས། །རྗེ་སྐུ་དྲིན་ཆེའོ་ནཱ་རོ་པ། །སླར་ཡང་དབང་བསྐུར་བྱིན་གྱིས་རློབས། །ད་དུང་བཀའ་དྲིན་བསྐྱང་དུ་གསོལ། །”